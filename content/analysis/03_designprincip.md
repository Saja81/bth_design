---
Title: Designprincip
Description: Analys av designprinciper
---

# Analys av designprinciper och jämförelse med egen portfolio
Syftet med denna uppgift är att identifiera och analysera designprinciper på befintliga personsidor, samt att jämföra dessa med min egen portfolio för att upptäcka möjliga förbättringsområden.

## Urval
De webbplatser som har analyserats är:

* Tareq Taylor: https://www.tareqtaylor.com/om-tareq
* Karoline Pettersson: https://www.karolinepettersson.se/
* Wingårdhs: https://www.wingardhs.se/

Dessa webbplatser valdes för att representera olika typer av personliga sidor. Tareq Taylor är en känd kock och TV-profil, Karoline Pettersson är en personlig tränare, och Wingårdhs är en ledande arkitektbyrå i Sverige. Anledningen varför att jag valde dessa tre sidor är för att det är tre profiler jag själv följer och tycker om.

## Metod
Analysen av webbplatserna genomfördes genom att titta på följande aspekter:

* Mål och syfte: Vad är syftet med webbplatsen? Hur ska den uppfattas av besökare?
* Design: Vad kännetecknar webbplatsens design? Vilka element används för att stödja syftet?
* Designprinciper: Vilka designprinciper används? Hur implementeras de genom typografi, kontraster, balans och färg?
* Framsida och undersidor: Finns det skillnader i design mellan framsidan och undersidorna?
* För att göra denna analys har jag valt att utgår från artikeln Design elements and principles (canva.com) där jag har valt att fokusera på ovan nämnda fyra designpronciper.

## Resultat

### Sida A: Tareq Taylor
Mål och syfte: <br>
Webbplatsen har som mål att stärka Tareq Taylors varumärke och ge en inblick i hans arbete som kock, TV-profil och entreprenör.

Design: <br>
Webbplatsen är minimalistisk och elegant, med stora bilder på Tareq och hans matlagning. Färgerna är nedtonade med svart, vitt och jordnära toner. Texten är enkel och lättläst. Det finns god balans mellan bilder och text. Sidan "Press" använder sig av ett gridsystem som på ett balanserat sätt presenterar nyheter, inlägg och bilder.

Jag tycker att designen ger en känsla av elegans, professionalism och autenticitet, vilket passar väl med Tareq Taylors mål, så som jag ser det, att bygga ett starkt varumärke och skapa en nära relation med sina besökare. Den minimalistiska stilen och fokus på bilder gör att sidan känns både inbjudande och informativ, och den stöder webbplatsens syfte att marknadsföra Tareq Taylor och hans arbete.

Jag har identifierat följande designprinsiper på Tareq's sida: <br>
1. Balans: <br>
Det finns en balans i användningen av bilder och text. Webbplatsen använder sig av en symmetrisk layout med bilder som är centrerade på sidan, vilket skapar ett lugnt och balanserat intryck. Bilderna är välplacerade och texten är jämnt fördelad, vilket gör att sidan känns välbalanserad både visuellt och strukturellt.

2. Färg: <br>
Tareqs webbplats använder sig av dämpade, jordnära färger för att skapa en känsla av värme, naturlighet och professionalism. Färgerna känns naturliga och passar bra till temat om mat och matlagning.

3. Kontrast: <br>
Webbplatsen använder subtil kontrast för att markera viktiga delar utan att det blir för överväldigande.

Designprinciperna används konsekvent på de olika sidorna men med vissa justeringar för att passa innehållets behov på respektive sida. Framsidan fokuserar mer på visuella bilder som ger ett starkt intryck direkt, medan undersidorna fokuserar mer på textinnehåll, vilket leder till en mer detaljerad och informativ upplevelse.

### Sida B: Karoline Pettersson
Mål och syfte: <br>
Webbplatsen syftar till att presentera Karoline Pettersson som en personlig tränare och inspirera till hälsa och välmående. Hennes personlighet och varumärke betonas genom en visuell design som är både energisk och professionell.

Design: <br>
Webbplatsen har en neutral färgton som utgör energi och balans. Bilderna har stor betydelse för att skapa en känsla av välmående och hälsa. Jag tycker att webplatsen uppfyller sitt syfte att inge en känsla av trovärdighet och välmående.

Jag har identifierat följande designprinsiper:
1. Balans: <br>
Bilderna och texten på webbplatsen är strategiskt placerade för att skapa en jämn fördelning. På varje rad byts placeringen av bilder och text vilket ger en dynamisk men ändå balanserad effekt.

2. Riktning: <br>
Webbplatsen använder riktning för att guida användaren genom innehållet genom att strategiskt placera bilder och text. Bilder och text är placerade på ett sätt som skapar ett naturligt flöde, vilket gör att användarens blick följer en logisk väg från ett avsnitt till nästa. Detta gör navigeringen intuitiv och hjälper besökaren att lätt följa innehållet på sidan.

3. Komposition: <br>
Webbplatsens komposition är enkel och effektiv, med en tydlig struktur som gör att bilder och text samspelar väl. Layouten är konsekvent genom hela sidan, vilket ger en känsla av ordning och gör det lätt för användaren att följa innehållet. Varje sektion är klart definierad, vilket hjälper till att skapa en smidig och överskådlig upplevelse.

Webbplatsen har en enkel struktur där hela innehållet är koncentrerat till en enda sida med länkar till olika sektioner. Designprinciperna som används är konsekventa över hela sidan. Balansen, riktningen och kompositionen följs genom hela webbplatsen, vilket gör att användarens upplevelse känns sammanhängande och enhetlig.

### Sida C: Wingårdhs
Mål och syfte: <br>
Webbplatsen för Wingårdhs arkitektbyrå syftar till att presentera deras arbete, skapa trovärdighet och locka nya kunder inom arkitektur och design.

Design: <br>
Webbplatsen har en stilren och modern design, med stora bilder på arkitekturprojekt. Färgerna är dämpade, med mycket vit och grå bakgrund. Typografin är elegant och ger ett professionellt intryck. Jag får en proffesionell känsla med inslag av modernt tänkande. Webbplatsen ger mig en tydlig bild av vad dom har gjort och vad dom kan.

Jag har identifierat följande designprinsiper:
1. Typografi: <br>
Webbplatsen använder typsnitt på ett sätt som både ser bra ut och är lätt att läsa. De har valt typsnitt som passar den enkla designen, och textens storlek och vikt är anpassade för att göra det tydligt och lätt att läsa.

2. Utrymme (Whitespace): <br>
Användningen av vitt utrymme (eller "negativt utrymme") är en annan framträdande designprincip på sidan. Det används för att separera olika sektioner och ge varje element plats. Detta gör att webbplatsen känns luftig och lätt att navigera på, vilket jag tycker bidrar till en fokuserad och avskalad upplevelse.

Designprinciperna på webbplatsen är ganska konsekventa mellan framsidan och undersidorna, men det finns några skillnader i hur de tillämpas. På framsidan används en minimalistisk design med tydlig hierarki och utrymme för att skapa en lugn och fokuserad upplevelse. Undersidorna, särskilt portföljsidorna, använder en mer interaktiv design, där användaren kan bläddra genom bilder/information i en digital broschyrform.

## Analys
I denna studie har jag analyserat designprinciperna på tre webbplatser med olika syften: Tareq Taylor, Karoline Pettersson och Wingårdhs. Jag har funnit att alla webbplatser använder designprinciper som balans, typografi och färg. Wingård's sida tycker jag utmärkte sig mer än dom andra med att använda whitespace. Det som särskiljer sidorna är hur de tillämpar dessa principer för att stödja sina specifika syften, exempelvis genom interaktiva element på Wingårdhs sida, medan Tareq och Karoline fokuserar på mer statiska men stilrena lösningar. Designprinciperna stärker webbplatsernas syften och jag tycker att alla tre skapar har en bra användarupplevelse.

## Jämförelse med egen portfolio
Min webbplats design har en enkel och en minimalistisk layout. Jag har enkla färger, bilder och text är ordnade på ett enkelt sätt för att göra sidan lätt att läsa och navigera. Det finns inte mycket visuell dekoration, vilket gör att sidan känns enkel.

Den minimalistiska och funktionella designen hjälper till att hålla fokus på innehållet snarare än att distrahera med överflödiga element. Designen uppfyller syftet av att presentera mitt arbete, med fokus på det tekniska snarare än en stark design. Detta uppfyller syftet att presentera kursens olika moment. Dock visar sidan ännu inte upp en större och mer genomtänkt design.

Efter att ha analyserat de andra sidorrna ser jag på min egen sida med lite nya ögon. Utan att ha tänkt på det från början tycker jag att jag har fått till följande designprinsiper:

1. Balans: <br>
Webbplatsen använder sig av en ganska symmetrisk layout med text och bilder (på gallerisidan) som är bra balanserade på sidorna. På huvudsidan finns en tydlig balans mellan rubriker och navigationsmeny.

2. Utrymme (Whitespace): <br>
Jag använder mig av mycket vitt utrymme på webbplatsen, vilket gör att texten känns luftig och lättläst. De öppna ytorna mellan olika sektioner gör att sidan inte känns överbelastad och ger varje del av innehållet plats att andas.

3. Färg: <br>
Jag har velat använda en enkel färgpalett, med dominans av svart, vitt och grått samt guld för att skapa en känsla av interaktion för länkar. Jag tycker att detta ger en neutral känsla vilket är mitt syfte.

Uppdateringar: <br>
Jag kommer att börja med att fokusera på typografin som ännu inte är helt enhetlig. Därefter vill jag fokusera på ytterligare symmetri och balans på sidan. Jag skulle vilja jobba ännu mer med färger men väljer att inte fokusera på det nu - framförallt på grund av tidsbrist.

## Referenser
* Kursmaterial på dbwebb.se
* Design elements and principles (canva.com)

## Författare

Sandra Jakobsson
